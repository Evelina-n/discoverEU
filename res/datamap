{
Regatul Spaniei sau Spania este o țară situată în sud-vestul
Europei, membră a Uniunii Europene. Forma de guvernământ este
monarhia constituțională. Are capitala la Madrid. În nord-est 
se învecinează cu Franța și Andorra, de-a lungul Munților Pirinei. 
Face parte din Peninsula Iberică împreună cu Portugalia și 
Gibraltar, având de asemenea două arhipelaguri, situate unul 
în Marea Mediterană (Insulele Baleare) și celălalt în Oceanul 
Atlantic (Insulele Canare). De asemenea, de Spania aparțin două 
mici teritorii din nordul Africii (care includ orașele autonome 
Ceuta și Melilla), precum și enclava Llivia din Pirinei. Spania 
are o suprafață de 505 370 km², fiind a patra țară a continentului 
după mărime, precedată de Rusia, Ucraina și Franța. Cu o altitudine 
medie de 650 de metri deasupra nivelului mării, este a doua cea mai
muntoasă țară a Europei după Elveția.
}
{
Portugalia, oficial Republica Portugheză, este o țară în Peninsula 
Iberică din Europa de Sud-Vest. Este cea mai vestică țară din Europa 
continentală. La vest și sud are coastă la Oceanul Atlanti coastă la 
Oceanul Atlantic, iar la est și nord se învecinează cu Spania. 
Frontiera dintre Portugalia și Spania⁠ are 1214 km lungime și este 
considerată cea mai lungă graniță neîntreruptă în cadrul UE. 
Republica include, de asemenea, arhipelagurile Azore și Madeira din 
Atlantic, ambele regiuni autonome cu propriile lor guverne regionale⁠.
Teritoriul Portugaliei moderne a fost locuit permanent, invadat și 
subiect de dispute armate încă din vremuri preistorice⁠. Precelții⁠, 
celții, cartaginezii și romanii au fost urmați de invaziile vizigoților 
și suebilor germanici. În 711, Peninsula Iberică a fost invadată de către 
Mauri, Portugalia devenind parte din Al-Andalusul musulman. Portugalia 
s-a născut ca stat în urma Reconquistei creștine, iar în 1139, Afonso 
Henriques a fost proclamat rege al Portugaliei, astfel stabilind 
independența acestui stat. 
}
{
Franța, oficial Republica Franceză, este o republică constituțională 
unitară având un regim semi-prezidențial, mare parte din teritoriul său 
și din populație fiind situată în Europa de Vest, dar care cuprinde și 
mai multe regiuni și teritorii răspândite în toată lumea. Capitala sa 
este orașul Paris, limba oficială este franceza iar moneda este euro. 
Deviza națională este „Libertate, egalitate, fraternitate” 
(în franceză Liberté, Égalité, Fraternité), iar drapelul Franței 
este format din trei benzi verticale colorate, respectiv în 
albastru, alb, roșu. Imnul național este La Marseillaise.
}
{
Irlanda, denumită și Republica Irlanda, este un stat suveran 
aflat în Europa de Vest, ocupând circa cinci șesimi din insula 
Irlanda. Capitala și cel mai mare oraș al țării este Dublin, 
aflat în estul insulei, a cărei arie metropolitană găzduiește 
aproximativ un sfert din cei 4,6 milioane de locuitori ai țării. 
Țara are frontieră terestră numai cu Irlanda de Nord, țară 
componentă a Regatului Unit, restul limitelor țării fiind țărmul 
Oceanului Atlantic, la sud aflându-se Marea Celtică, la sud-est 
Canalul Sfântul Gheorghe, și la est Marea Irlandei. Statul este 
guvernat ca republică parlamentară unitară, șeful statului fiind 
un președinte ales direct. 
}
{
Regatul Belgiei, cunoscut ca Belgia este o țară în Europa de Vest. 
Este unul dintre membrii fondatori ai Uniunii Europene și găzduiește
majoritatea instituțiilor acesteia precum și alte instituții 
internaționale importante, inclusiv NATO. Belgia ocupă un teritoriu 
de 30.528 km² și are o populație de peste 11 milioane de locuitori. 
Belgia se învecinează cu Țările de Jos, Germania, Marele Ducat al 
Luxemburgului, Franța și Marea Nordului.
}
{
Țările de Jos sunt o monarhie constituțională, stat membru fondator 
al Beneluxului și al Uniunii Europene, situat în nord-vestul Europei, 
în vecinătatea Mării Nordului, Belgiei și Germaniei. Țările de Jos 
împreună cu câteva colonii de peste mări formează Regatul Țărilor de Jos.
Numele folosit în mod tradițional în limba română, Olanda, sub care sunt 
cunoscute Țările de Jos, corespunde etnonimului „olandez” folosit în 
numeroase limbi, între care și româna. El acoperă însă doar o parte din 
teritoriul țării, anume provinciile Olanda de Nord și Olanda de Sud. 
Locuitorii Țărilor de Jos sunt numiți în engleză Dutch, nume derivat de 
la aceeași rădăcină ca Deutsch, adică „german”. Limba neerlandeză este 
forma literară a germanei plate, limba vorbită ca dialect în nordul Germaniei.
}
{
Luxemburg, oficial Marele Ducat de Luxemburg, este o țară fără ieșire la mare,
din vestul Europei. Se învecinează cu Belgia la vest și la nord, cu Germania 
la est, și cu Franța la sud. Capitala, Luxemburg, este, împreună cu Bruxelles 
și Strasbourg, una dintre cele trei capitale oficiale ale Uniunii Europene și 
sediul Curții Europene de Justiție, cea mai înaltă instanță judecătorească din 
UE. Cultura, oamenii și limbile vorbite sunt extrem de strâns legate cu țările 
vecine, fiind în esență un amestec cultural franco-germanic⁠. Repetate invazii 
din partea țărilor vecine, mai ales în al Doilea Război Mondial, au condus la 
o puternică dorință în această țară pentru medierea între Franța și Germania, 
ceea ce a condus la fondarea Uniunii Europene.
}
{
După 1945, Germania a pierdut o parte din teritoriul său și a fost
împărțită în două state, Germania de Est și Germania de Vest. În 1990,
la scurt timp după revoluțiile care au dus la căderea comunismului în 
Germania de Est și în restul Europei de Est, Germania a fost reunificată.
Germania este o republică federală parlamentară alcătuită din 16 state
numite Landuri. Capitala federală și cel mai mare oraș este Berlin. 
Industria germană este una din cele mai dezvoltate din lume. 
Germania este unul din principalele state exportatoare, deține o 
poziție-cheie în Uniunea Europeană și menține o multitudine de parteneriate 
strânse la nivel global.Cercetarea științifică și tehnologică din Germania 
este recunoscută ca cercetare de vârf, la nivel mondial.
Germania a fost un membru fondator al Comunităților Europene în 1957, care 
a devenit Uniunea Europeană în 1993. Acesta face parte din Spațiul Schengen,
și a devenit un co-fondator al zonei euro în 1999. Germania este membru al
Organizației Națiunilor Unite, NATO , G8, G20, și OCDE. Cunoscută pentru 
istoria și cultura sa bogată, Germania a produs numeroși artiști, filozofi,
muzicieni, antreprenori, oameni de știință și inventatori. Se învecinează: 
la nord - cu Marea Nordului, Danemarca și Marea Baltică; la est - cu Polonia 
și Republica Cehă; la sud - cu Austria și Elveția; iar la vest - cu Franța,
Luxemburg, Belgia și Olanda. Germania are cea mai mare populație dintre 
statele membre ale Uniunii Europene.
}
{
Regatul Danemarcei este o monarhie constituțională organizată sub 
forma unei democrații parlamentare, cu sediul guvernului în capitala 
Copenhaga. Regatul este stat unitar, puterile de a-și gestiona propriile 
afaceri interne fiind delegate de guvernul central Groenlandei și Insulelor 
Feroe; această structură politică este denumită rigsfælleskabet.
Danemarca propriu-zisă este zona hegemonială, unde rezidă puterea judecătorească,
executivă și legislativă.Insulele Feroe sunt definite ca o comunitate de locuitori 
ai regatului, în vreme ce groenlandezii sunt considerați popor separat cu drept 
de autodeterminare.
}
{
Suedia sau Regatul Suediei este un stat în Europa de Nord, 
situat în partea estică a peninsulei Scandinave, la țărmurile 
Mării Baltice (Golful Botnic). Cuprinde și numeroase insule din
Marea Baltică (Gotland, Öland ș.a.). Are frontiera comună cu
Norvegia la nord-vest (1.619 km lungime), Finlanda la nord-est(586 km), 
Marea Nordului împreună cu strâmtorile daneze la sud-vest și 
Marea Baltică la est. Capitala Suediei este Stockholm.
}
{
Finlanda, denumită oficial Republica Finlanda, este o țară nordică
situată în regiunea finoscandică a Europei de Nord. Se învecinează 
cu Suedia la vest, cu Norvegia la nord și cu Rusia la est, în timp 
ce Estonia se află la sud, peste Golful Finlandei. In termeni de 
suprafață, este a opta țară din Europa și cea mai rarefiat populată 
țară a Uniunii Europene. Din punct de vedere politic, este o republică
parlamentară, cu un guvern central aflat în capitala Helsinki, și cu 
guverne locale în cele 336 de comune și o regiune autonomă, Insulele Åland.
}
{
Polonia este o țară din Europa Centrală, care se învecinează cu Germania 
la vest, cu Cehia și Slovacia la sud, cu Ucraina și Belarus la est și cu 
Lituania, Rusia și Marea Baltică la nord. Are, de asemenea, o frontieră
maritimă cu Danemarca și Suedia. Întreaga suprafață a Poloniei este de 
312.679 km², situând acest stat pe poziția 70 în lume din punct de vedere 
al suprafeței. Polonia are o populație de 38,5 milioane de locuitori, 
concentrați, în principal, în orașe și municipii mai mari, precum 
capitala istorică – Cracovia, și cea actuală – Varșovia. 
Este o republică compusă din șaisprezece voievodate.
}
{
Cehia, oficial Republica Cehă este o țară fără ieșire la mare, 
aflată în Europa Centrală. Ea se învecinează cu Polonia la nord, 
cu Germania la vest, cu Austria la sud și cu Slovacia la est. 
Capitala sa și cel mai mare oraș, având 1,3 milioane de locuitori,
este Praga.
Este o democrație reprezentativă parlamentară și pluralistă, 
membră a Uniunii Europene, a NATO, a OECD, a OSCE, a 
Consiliului Europei și a Grupului de la Visegrád.
}
{
Austria, pronunțat în germană, oficial Republica Austria, 
este o țară fără ieșire la mare, populată de circa 8,47 
milioane de locuitori aflată în Europa Centrală. Ea se 
învecinează cu Cehia și Germania la nord, Ungaria și 
Slovacia la est, Slovenia și Italia la sud, și Elveția 
și Liechtenstein la vest. Relieful Austriei este predominant
muntos datorită prezenței Alpilor; doar 32% din suprafața 
țării se află sub 500 m altitudine, iar cel mai înalt punct 
al său se află la 3.798 m. Majoritatea populației vorbește 
dialecte locale austro-bavareze ale limbii germane, ca 
limbă maternă, iar germana standard este limba oficială a țării. 
Alte limbi oficiale la nivel local sunt croata și maghiara în 
Burgenland și slovena în Carintia.

}
{
Italia, oficial Republica italiană, este un stat unitar, 
republică parlamentară, aflat în Europa de Sud. Ea are o climă 
temperată si datorită formei părții sale continentale, este 
denumită pe plan intern lo Stivale („Cizma”). Cu 61 de milioane 
de locuitori, este a cincea cea mai populată țară a Europei. 
Italia este o țară dezvoltată și are a treia cea mai mare economie 
din zona Euro și a opta din lume după PIB nominal. Italia joacă un
rol de frunte în afacerile militare, culturale și diplomatice 
mondiale și este astfel considerată a fi o putere regională majoră. 
Italia este unul dintre membrii fondatori și unul dintre membrii de 
frunte ai Uniunii Europene, fiind membră și a mai multor instituții 
internaționale, între care ONU, NATO, OCDE, OSCE, etc
}
{
Croația, oficial Republica Croația, „este un stat al bunăstării 
democratice, unitar și indivizibil” din Europa, situată în nord-vestul 
Peninsulei Balcanice, pe țărmul Mării Adriatice. Capitala și cel mai 
mare oraș al țării este Zagreb. Țara este împărțită în 20 de diviziuni 
administrative („županije”) și orașul Zagreb. Croația are o climă diversă, 
predominant temperat continentală și mediteraneană. Coasta croată a
Adriaticii are peste o mie de insule. Populația țării este de 4,29 
milioane de locuitori, majoritatea croați și majoritatea romano-catolici.
}
{
Ungaria este un stat situat în Centrul Europei, în Câmpia Panonică și 
la poalele sudice ale Carpaților Occidentali Interiori, la o distanță 
egală de Oceanul Atlantic și Munții Ural, respectiv de Marea Mediterană 
și Marea Nordului. Pe teritoriul ei este situată aproape toată suprafața 
Câmpiei Panonice, din care face parte Parcul Național Hortobágy, înscris 
pe lista patrimoniului mondial UNESCO. Ungaria se învecinează cu Serbia 
a sud, Croația și Slovenia la sud-vest, Austria la vest, Slovacia la nord, 
România la est și cu Ucraina la nord-est.
Ungaria este o republică parlamentară. Capitala țării, Budapesta, este 
și cel mai mare oraș al ei după populație. În 2010, orașul Pécs a fost 
ales Capitală Europeană a Culturii. Țara face parte din NATO, iar din 
mai 2004 este membră a Uniunii Europene. Ungaria s-a numărat printre 
inițiatorii Grupului de la Visegrád (V4), o organizație de cooperare 
economică formată din patru state central-europene: Cehia, Polonia, 
Slovacia și Ungaria.
}
{
Slovacia, oficial Republica Slovacă, este o țară fără ieșire la mare 
din Europa Centrală. Se învecinează cu Polonia la nord, cu Ucraina la 
est, cu Ungaria la sud, cu Austria spre vest și cu Republica Cehă spre
nord-vest. Slovacia este în cea mai mare parte o țară montană. Populația 
constă în majoritate din slovaci. Capitala și cel mai mare oraș este 
Bratislava, iar al doilea cel mai mare oraș este Košice. 
Limba oficială este limba slovacă.
}
{
România este un stat situat în sud-estul Europei Centrale, pe cursul 
inferior al Dunării, la nord de peninsula Balcanică și la țărmul 
nord-vestic al Mării Negre.Pe teritoriul ei este situată aproape 
toată suprafața Deltei Dunării și partea sudică și centrală a 
Munților Carpați. Se învecinează cu Bulgaria la sud, Serbia la 
sud-vest, Ungaria la nord-vest, Ucraina la nord și est și 
Republica Moldova la est, iar țărmul Mării Negre se găsește la sud-est. 
România este o republică semi-prezidențială. Este al nouălea stat 
după suprafața teritoriului și a șaptea după numărul populației 
dintre statele membre ale Uniunii Europene. Capitala țării, 
București, este și cel mai mare oraș al ei și al șaselea oraș 
din UE după populație. A fost rândul României să desemneze un 
oraș drept Capitală Europeană a Culturii, pentru 2007, fiind 
ales Sibiul, și pentru 2021, fiind aleasă Timișoara. România
este membră a unor organizații internaționale, printre care: 
ONU din 1955, CoE din 1993, Uniunea Europeană de la 1 ianuarie 
2007, NATO din 29 martie 2004, OSCE, etc.
}
{
Bulgaria este o țară din Europa de Sud-Est. Se învecinează cu 
România la nord, Serbia și Macedonia la vest, Grecia și Turcia la
sud, iar la est are ieșire la Marea Neagră. Bulgaria este a 14-a 
țară ca mărime din Europa. Poziția sa a făcut din ea o răscruce a 
diverselor civilizații, devenind locul unde s-au găsit cele mai vechi 
artefacte și dovezi ale prelucrării metalelor din lume. Majoritatea 
activităților comerciale se concentrează în capitala Sofia. 
Cele mai bine dezvoltate sectoare ale economiei sunt industria grea, 
ingineria energetică, agricultura și turismul, toate bazându-se pe 
resurse disponibile local. Bulgaria este o republică parlamentară 
unitară, cu un grad înalt de centralizare politică, administrativă 
și economică. Este membră a Uniunii Europene, a Grupului de la Craiova, 
a NATO și a Consiliului Europei, membru fondator al OSCE, și a făcut 
parte de trei ori din Consiliul de Securitate al Națiunilor Unite.
}
{
Grecia, oficial, Republica Elenă și cunoscută încă din antichitate 
și sub denumirea de Elada, este o țară din Europa de Sud. Cel mai 
mare oraș și capitala țării este Atena.
Grecia se află amplasată strategic la intersecția între Europa,
Asia de Vest și Africa, și se învecinează la nord-vest cu Albania,
la nord cu Macedonia de Nord și cu 
Bulgaria, și la nord-est cu Turcia. Țara este formată din nouă regiuni
istorico-geografice: Macedonia, Grecia Centrală, Pelopones, Tesalia, 
Epir, Insulele din Marea Egee⁠ (inclusiv Dodecanezele și Cicladele), 
Tracia de Vest⁠, Creta și Insulele din Marea Ionică. Marea Egee se află 
la est de partea continentală, Marea Ionică se află la vest, iar 
Marea Mediterană la sud. Grecia are cea mai lungă coastă din bazinul
Mediteranei și a 11-a ca lungime din lume, deținând și un mare număr 
de insule (aproximativ 1.400, dintre care 227 sunt locuite). 
Optzeci la sută din teritoriul grec este format din munți, 
dintre care cel mai înalt este Muntele Olimp cu 2.917 m.
}
{
Cipru, oficial Republica Cipru, este o țară insulară în Marea Mediterană, 
membră a Uniunii Europene. Este situată la sud de Turcia, la vest de Siria
și Liban, la nord-vest de Israel și Fâșia Gaza, la nord de Egipt și la est
de Grecia. Capitala este la Nicosia.
}
{
Slovenia, oficial Republica Slovenia, este un stat suveran 
situat în sudul Europei Centrale, la o răscruce de drumuri 
culturale și comerciale europene importante. Se învecinează cu
Italia spre vest, Austria spre nord, Ungaria spre nord-est, 
Croația spre sud-est și are o mică ieșire la Marea Adriatică 
spre sud-vest. Acoperă 20.273 kilometri pătrați și are o populație
de 2,07 milioane de locuitori. Unul dintre statele succesoare ale 
fostei Iugoslavii, Slovenia este o republică parlamentară, membră 
a Națiunilor Unite, a Uniunii Europene și a NATO. Capitala și cel 
mai mare oraș este Ljubljana.
Slovenia are un relief predominant montan, cu o climă continentală, 
cu excepția litoralului sloven, care are o climă submediteraneană, 
și a nord-vestului, care are un climat alpin. În plus, Alpii Dinarici 
și Câmpia Panonică se întâlnesc pe teritoriul Sloveniei. 
Țara, marcată de o diversitate biologică semnificativă, este una 
dintre cele mai bogate în apă din Europa, cu o rețea densă de râuri, 
un sistem acvifer bogat și cu cursuri de apă subterane carstice. 
Peste jumătate din teritoriu este acoperit de pădure.
}
{
Lituania, oficial Republica Lituania , este o țară din Europa de Nord.
Unul din cele trei state baltice, ea se situează pe malul sud-estic
al Mării Baltice, având frontieră maritimă cu Suedia și Danemarca. 
Pe uscat, se învecinează cu Letonia la nord, cu Belarus la est și sud,
cu Polonia la sud, și cu Regiunea Kaliningrad (exclavă a Rusiei) 
la sud-vest. Lituania are o populație de circa 2,9 milioane de 
locuitori, iar capitala și cel mai mare oraș este Vilnius. 
Lituanienii sunt un popor baltic. Limba oficială, lituaniana, 
este, împreună cu letona, una din singurele două limbi din 
ramura baltică a familiei de limbi indo-europene care încă se mai vorbesc.
Timp de secole, malurile sud-estice ale Mării Baltice au fost locuite 
de diferite triburi baltice. În anii 1230, teritoriul actual al
Lituaniei a fost unificat de către Mindaugas, regele Lituaniei,
și a apărut primul stat lituanian unit, Regatul Lituaniei, la 
6 iulie 1253. În secolul al XIV-lea, Marele Ducat al Lituaniei 
era cea mai mare țară din Europa; actualele state Lituania, 
Belarus, Ucraina, precum și părți din Polonia și Rusia erau 
teritorii ale Marelui Ducat.
}
{
Letonia , oficial Republica Letonia , este o țară în regiunea 
Baltică a Europei de Nord, una dintre cele trei Țări Baltice. 
Se învecinează cu Estonia la nord, Lituania la sud, Rusia la est, 
și Belarus la sud-est, având și frontieră maritimă cu Suedia la vest. 
Letonia are o climă temperată sezonieră.
Letonia este o republică parlamentară democratică, existentă din 1918. 
Capitala este orașul Riga, care a fost Capitală Culturală Europeană 
în 2014. Limba oficială este letona. Letonia este stat unitar, 
împărțit în 118 unități administrative, dintre care 109 sunt comune 
și  9 orașe.
Letonii și livii sunt popoarele indigene ale Letoniei. Letona este o 
limbă indo-europeană; ea și lituaniana sunt singurele două limbi 
baltice care se mai vorbesc.  Letonia a fost în istorie predominant
țară protestantă luterană, cu excepția regiunii Latgalia din sud-est, 
tradițional predominant romano-catolică.
}
{
Estonia, oficial Republica Estonia, este un stat din regiunea Baltică 
din Europa de Nord. La nord are ieșire către Golful Finlandei, la vest
către Marea Baltică, la sud se învecinează cu Letonia, și la est cu 
Lacul Peipus și cu Rusia.Dincolo de Marea Baltică se află Suedia către 
vest și Finlanda către nord. 
Estonii sunt un popor finic, iar limba oficială, estona, este o limbă 
fino-ugrică înrudită îndeaproape cu finlandeza și mai de departe cu maghiara.
Estonia este o republică parlamentară împărțită în 15 subdiviziuni, 
denumite individual maakond. Capitala și cel mai mare oraș este Tallinn. 
Cu o populație de 1,29 milioane de locuitori, este una dintre cele mai puțin 
populate state membre ale Uniunii Europene, ale Zonei Euro și ale NATO. 
Națiunile Unite clasifică Estonia drept „țară dezvoltată” cu un Indice 
al Dezvoltării Umane „foarte ridicat”, iar țara se află pe primele locuri 
în termeni de libertate a presei (locul 3 în lume în 2012), 
libertate economică, libertate politică și educație.
}

